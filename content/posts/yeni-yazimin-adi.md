+++
title = "Staj Günlüklerim: Softtech'te Bir Yazılım Stajyerinin Yolculuğu 2"
date = "2025-07-25T11:25:02+03:00"
draft = false
+++

✍️ **Plateau Studio ile İlk Gerçek Uygulamalarım**
Softtech’te stajıma başladıktan sonra, ilk hafta oryantasyon süreciyle tanıştım. Şirketin kullandığı araçlar, iç iletişim platformları, güvenlik politikaları ve ekip yapısı gibi birçok konuda bilgilendirildik. Bu süreçte özellikle mentörlerimizin bizimle birebir ilgilenmesi, sormaktan çekindiğimiz her konuda destek olmaları, yeni ortama adapte olmamı oldukça kolaylaştırdı.

Oryantasyonun ardından teknik eğitimlere geçtik. Bu eğitimler sırasında Plateau Studio adlı düşük kod geliştirme platformuyla tanıştım. Daha önce hiç low-code bir platformla çalışmamıştım, bu yüzden başta biraz çekinsem de zamanla mantığını anladım ve keyif almaya başladım. Component'leri kullanarak kullanıcı arayüzü oluşturmak, event'lerle davranışları tanımlamak ve veri yönetimini bu yapıda öğrenmek benim için oldukça öğretici oldu.

İlk geliştirdiğim ekran “Customer Rate” adını verdiğim döviz kuru uygulamasıydı. Public bir API’den kur verilerini çekip, kullanıcıdan seçim alarak bunları listeleyen ve saklayan bir ekran tasarladım. Combobox, datatable ve form bileşenlerini kullandım, filtreleme ve ekleme işlemlerini event yapısıyla kontrol ettim.

İkinci uygulamam ise “Shopping List” oldu. Bu ekranda kategoriye göre ürün seçimi yapılıyor, miktar ve fiyat girilerek bir alışveriş listesi oluşturuluyor. Ürünleri listeye ekleme, güncelleme, silme ve toplam sepet fiyatını hesaplama gibi işlemleri gerçekleştirdim. Özellikle veri kontrolü, toplam fiyat hesaplama gibi işlemleri Plateau Studio'nun sunduğu araçlarla çok daha hızlı yapabildim.

Bu iki ekran sayesinde Plateau Studio'yu kullanarak gerçek ihtiyaçlara cevap verebilecek uygulamalar geliştirdim. Yazılımcı gibi düşünme alışkanlığımı bu araçla pekiştirdim. Sürecin sonunda öğrendiklerime dönüp baktığımda, kendimi çok daha donanımlı ve motive hissediyorum.

Stajın başından bugüne kadar geçen sürede sadece teknik anlamda değil, iş yapış şekli, takım içi iletişim ve disiplin konusunda da çok şey öğrendim. Umarım bu yazı, benim gibi staj yapmayı planlayanlara fikir ve ilham verir.