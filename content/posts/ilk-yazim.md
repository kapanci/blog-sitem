+++
date = '2025-07-24T10:54:00+03:00'
draft = false
title = 'Staj Günlüklerim: Softtech'te Bir Yazılım Stajyerinin Yolculuğu'
+++

✍️ **Staja Kabul Süreci: Teknik Sınavdan Mülakata**
Softtech’te staja kabul edilmemle başlayan bu yolculuk, aslında çok daha öncesinde başladı. Yazılım alanında bir kariyer hedefim vardı ve bu yolda önemli bir adım atmak istiyordum. Bu süreçte karşıma çıkan en büyük fırsatlardan biri Softtech’in staj ilanı oldu.

İlk aşama, teknik bilgi ve problem çözme yeteneğimi ölçen bir HackerRank sınavıydı. Bu sınava hazırlanmak için oldukça yoğun çalıştım. Sadece okulda öğrendiklerimle yetinmedim; ek olarak HackerRank, LeetCode ve benzeri platformlardan bolca soru çözdüm. Zaman yönetimi ve algoritmik düşünme açısından bu pratiklerin büyük katkısını gördüm.

Sınavdan sonra, teknik mülakat ve insan kaynakları görüşmeleriyle süreç devam etti. Teknik mülakatta yalnızca doğru kodu yazmak değil, nasıl düşündüğümü anlatmak da oldukça önemliydi. İK görüşmesinde ise motivasyonum, öğrenmeye açıklığım ve takım çalışmasına yatkınlığım değerlendirildi.

Tüm bu aşamaların ardından gelen kabul maili gerçekten unutulmazdı. Çabalarımın karşılığını almış olmak beni hem mutlu etti hem de daha fazla motive etti. Kurumsal bir şirkette, gerçek projelerle çalışmak için sabırsızlanıyordum.

Bu süreci yaşayan biri olarak, yeni başlayacaklara şunu söyleyebilirim: bol bol pratik yapın, sürece sadece sınav ya da mülakat olarak değil, bir öğrenme deneyimi olarak bakın. Kendinize güvenin, samimi ve meraklı olun. Gerisi geliyor.